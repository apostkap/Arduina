# Arduina- 1ο ΕΠΑΛ Ελευθερούπολης

Έργο για τον Διαγωνισμό Ρομποτικής

«Δεν θέλουμε να δούμε τον πλανήτη μας να μετασχηματίζεται σε μια απέραντη χωματερή. Επιδιώκουμε μείωση του όγκου των σκουπιδιών μας» 

«Επαναχρησιμοποίηση των πάντων, τις περισσότερες φορές μέσω μεταποίησης των αρχικών προϊόντων»

«Όταν η κίνηση οποιουδήποτε οχήματος είναι συνυφασμένη με καύση υδρογονανθράκων η κλιματική αλλαγή είναι αναπόφευκτη. Αλλάζουμε αντιλήψεις, τα οχήματα μας δεν εκπέμπουν καυσαέρια»

«Χρησιμοποιούμε ανοικτό κώδικα και ανοικτό hardware, πιστεύουμε στην επαναχρησιμοποίηση λογισμικού και υλικού, σε φθηνές λύσεις δηλαδή κατασκευής και προγραμματισμού εξαρτημάτων-συσκευών»

«Κατανοούμε τις συνέπειες της κλιματικής αλλαγής, μαθαίνουμε τις αιτίες δημιουργίας της και αλλάζουμε αντιλήψεις και πρακτικές»

Τις παραπάνω σκέψεις ενσωματώσαμε στην ιδέα μας για την κατασκευή του ανθρωπόμορφου ρομπότ μας. Θέλουμε να κατασκευάσουμε ένα σχετικά μεγάλο ρομπότ, μεγαλύτερο από τις συνηθισμένες διαστάσεις των οχημάτων που προγραμματίζονται με arduino. Επίσης ως προς την κατασκευή δεν θέλουμε να μείνουμε στο απλό κούμπωμα- βίδωμα συμβατικών εξαρτημάτων αλλά στον αυτοσχεδιασμό και στην εφευρετικότητα. Και το σημαντικότερο η κατασκευή μας θέλουμε να έχει χαμηλό κόστος και επαναχρησιμοποιούμενα υλικά.
Το κορμί της Arduina (το όνομα του ρομπότ μας) θα «χτιστεί» με δύο επαναχρησιμοποιούμενα σκαμπό ντυμένα με μακό T-shirt. Το κεφάλι θα κατασκευαστεί από σκληρό χαρτόνι (σχεδίαση με γεωμετρικά όργανα, κόψιμο με ψαλίδι και κόλλημα με κόλλες stick). Οι άξονες από ρόδες-κινητήρες θα στερεωθούν πάνω σε ηλεκτρολογικό κανάλι.
Το κεφάλι της  Arduina θα μπορεί να περιστρέφεται δεξιά και αριστερά όταν κάποιος το πλησιάζει. Στην θέση των ματιών θα υπάρχουν LCD οθόνες όπου θα εμφανίζονται διάφορα μηνύματα, σχήματα και Emoticons.
Η Arduina θα χρησιμοποιηθεί ως μεταφορέας πραγμάτων. Θα είναι τηλεκατευθυνόμενη μέσω κινητού τηλεφώνου. 
Ο στόχος μας δεν είναι να επικεντρωθούμε μόνο στην μεταφορική  ικανότητα της κατασκευής μας. Δεν θέλουμε να φτιάξουμε ένα τηλεκατευθυνόμενο καλάθι αλλά ένα ρομπότ που να θυμίζει τα ανθρωπόμορφα ρομπότ του cinema και της αγοράς παιχνιδιών. Η ρομποτική κατασκευή αφενός θα έχει χρηστική αξία (μεταφορέας αντικειμένων) αφετέρου θα είναι διασκεδαστική δίνοντας στους μαθητές κίνητρο και θέληση για εργασία. 
Οι μαθητές θα αποκτήσουν γνώσεις ρομποτικής και θα εκπαιδευτούν στην κυκλική οικονομία (δουλεύοντας με ανακυκλώσιμα υλικά, με φτηνά υλικά και ανοικτό hardware).   


Απαιτούμενα Υλικά και ενδεικτικό κόστος:
1.	Arduino UNO REV3 (3 Τεμάχια). Ένα arduino θα ελέγχει την κίνηση του ρομποτ, ένα θα ελέγχει την  κίνηση του κεφαλιού και ένα θα δημιουργεί σχήματα-μηνύματα στις δύο lcd οθόνες.Κόστος Arduino UNO REV3 3*23=69 €
2.	Γέφυρες L298Ν (2 Τεμάχια). Θα χρησιμοποιηθούν δύο γέφυρες για να μοιραστεί η παρεχόμενη ισχύς στους κινητήρες των ροδών. Η κάθε γέφυρα θα συνδέεται με δύο κινητήρες. Κόστος Stepper Driver Board Module L298N Dual H Bridge 2*6=12 €
3.	Κινητήρες με μειωτή στροφών (4 τεμάχια). Κόστος TT Motor 48:1 	4*2,5=10 €
4.	Ρόδες (8 τεμάχια).  Σε κάθε κινητήρα δύο ρόδες. Κόστος Rubber Wheel 8*3=24 €
5.	Ηλεκτρολογικό κανάλι. Θα είναι η βάση πάνω στην οποία θα στερεωθούν οι κινητήρες των ροδών. Κόστος 1*7=7 €
6.	Πλακέτα WiFi. Κόστος ESP8266 ESP-01 WiFi Serial Transceiver Module 1*5.5=5,5 €
7.	Αισθητήρες απόστασης (2 τεμάχια). Κόστος 	US-100 Ultrasonic Sensor Module With Temperature 	2*6.5=13 €
8.	Σερβοκινητήρας. Θα χρησιμοποιηθεί για την κίνηση του κεφαλιού. Κόστος MG995 High Speed Metal Gear Servo for Arduino	1*10=10 €
9.	Οθόνες LCD (2 τεμάχια). Κόστος 1602A blue display	2*4=8 €
10.	Μεταβλητοί αντιστάτες (2 τεμάχια). Θα χρησιμοποιηθούν για τον έλεγχο φωτεινότητας των οθονών. Κόστος Panel Mount 10K Log Potentiometer  2*2.5=5 €
11.	Μπαταρία 8V . Για την κίνηση του ρομπότ. Κόστος VRLA AGM STANDARD GU080032 8V 3.2AH(20HR)  		1*10=10 €
12.	Μπαταρία 9V (2 τεμάχια). Για την κίνηση του κεφαλιού και τις οθόνες LCD. Κόστος VARTA 4922 ΑΛΚΑΛΙΚΗ LONGLIFE POWER - 9V	2*2=4 €
13.	Θήκη για μπαταρία 9V (2 τεμάχια).Κόστος 9V T-type Battery Connector to Barrel Jack for Arduino  		2*1=2 €
14.	Διακόπτης ON-OFF (3 τεμάχια). Κόστος MTS-102 3-Pin SPDT ON-OFF-ON 6A Mini Toggle Switch 		3*0,5=1,5 €
15.	Καλώδια. Κόστος	1*4 =4 €
16.	 Χαρτόνι(2 τεμάχια). Κόστος	2*1=2 €
17.	Κόλλα. Κόστος		1*1=1 €
18.	Βίδες. Κόστος	1*2=2 €
19.	Σκαμπό (2 τεμάχια επαναχρησιμοποιούμενα). Για το σκελετό του ρομπότ. 
20.	T-shirt (επαναχρησιμοποιούμενο).

ΣΥΝΟΛΙΚΟ ΚΟΣΤΟΣ ΥΛΙΚΩΝ (Εκτίμηση)		190 €
